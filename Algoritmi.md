# Algoritmi
## Tipi di Variabili
### Cos'è una variabile? 
Una variabile è uno strumento che ci serve per andare a contenere e utilizzare un valore.   
Esistono vari tipi di valori, abbiamo valori che corrispondono a numeri interi, decimali, lettere e booleane (Vero o Falso).  
Le variabili sono composte da:
- un tipo --> il tipo di dato contenuto nella variabile
- un nome --> un identificativo che aiuti il programmatore a riconoscere una variabile
- un valore --> Il contenuto effettivo della variabile  
Il nome variabile deriva dal fatto che il valore in essa contenuto può cambiare durante l'esecuzione del programma.

### Variabili Intere
Le varibili intere sono delle variabili che contengono al loro interno un dato di tipo intero. Un dato di tipo intero è un qualsiasi numero intero quindi ad esempio: -1, 2, 7, 10, 5, -20, 123323121, ecc...  
Spessso il tipo intero è associato alla parola chiave "int"

### Variabili che contengono Numeri Decimali
Questo tipo di variabili contengono appunto i numeri decimali. (NB: i numeri interi sono un sottoinsieme dei numeri decimali). Un esempio: 1.23, 3.14342, -123,343542, 4, ecc...  
Le parole chiave che identificano le variabili di questo tipo sono generalemente "Float o Double"

### Variabili che contengono dei caratteri
I caratteri in ambito programmatico sono dei tipi di dati che rappresentano uno dei possibili simboli digitabili. Ad esempio: a,d,f,2,3,5,%,&,°, ecc (NB: i numeri sono caratteri ma solo una cifra del numero è un carattere quindi ad esempio il numero 45 è composto dai caratteri '4' e '5').  
I caratteri sono rappresentati solitamente con il simbolo scelto messo tra ''. Ogni carattere è rappresentato, inoltre, da un numero intero che corrisponde al suo codice ASCII. (Quindi se facciamo 'a' > 'b' otterremo falso in quanto il carattere 'a' corrisponde al numero 97 e il carattere 'b' corrisponde al numero 98).  
[Link ad una tabella ASCII](https://www.oppo.it/tabelle/tabella_ascii.htm)

### Variabili di tipo Booleano
Le variabili Booleane sono delle variabili che contengono un dato con due possibili valori che corrispondono a Vero e Falso. A seconda del linguaggio che si utilizza possono essere rappresentati come True e False (Ad esempio nel caso di Python) oppure possono essere rappresentati da dei numeri: 0 è falso e **non 0** è vero quindi se una variabile booleana contiene ad esempio 3 la variabile verrà riconosciuta come vera.  
Le variabili booleane sono utilizzate per andare a valutare delle espressioni che fungono da condizione. (Ad esempio nei blocchi di scelta come l'If)



